**Система за отдаване под наем на недвижими имоти**

**Сценарий**  
 Представете си, че разработвате система за наем на различни видове недвижими имоти. Разполагате с три типа имоти във фирмата:

* **Property** – Абстрактен базов клас с:

  * `String location` – локация (например „София“, „Варна“ и т.н.)  
  * Абстрактен метод: `double calculateMonthlyRent()`  
* **Apartment** – Наследява `Property`:

  * Допълнително поле: `double baseMonthlyRent` – основна месечна наемна ставка  
  * Реализира `calculateMonthlyRent()`, като връща `baseMonthlyRent`  
* **House** – Наследява `Property`:

  * Допълнително поле: `double yardCharge` – допълнителна такса за поддръжка на двор  
  * Реализира `calculateMonthlyRent()`, като връща примерно `baseMonthlyRent + yardCharge`, или само `(1.5 * yardCharge)`, ако искате да отделите таксата от основната ставка.  
     *(Може да комбинирате по ваш избор — важното е да е различно от `Apartment`.)*

Имате списък от обекти `Property`, който може да включва както `Apartment`, така и `House`.

---

### **Очаквани методи**

1. **Създайте класовете**

   * Дефинирайте абстрактния клас `Property` с неговите полета и поне един абстрактен метод `calculateMonthlyRent()`.  
   * Имплементирайте конкретните подкласове – `Apartment` и `House`, всеки от които да предефинира абстрактния метод и да изчислява месечния наем според описаната логика.  
2. **Инициализирайте данните**

   * Във вашия метод `main()` (или в тестови клас) създайте `List<Property>` и добавете поне:  
     * 3–4 обекта от тип `Apartment` (например с различни стойности за `baseMonthlyRent`, различни локации).  
     * 3–4 обекта от тип `House` (с различни стойности за `yardCharge`, както и евентуална базова месечна ставка, ако решите да добавите такава).  
3. **Използвайте Streams за обработка на списъка**

   * **Намерете всички имоти**, чийто месечен наем надвишава **1000 лв**. Изведете (принтирайте) локацията и месечния наем за тези имоти.  
   * **Сортирайте всички имоти** **низходящо** по техния месечен наем. Изведете сортирания списък (локация и месечен наем).  
   * **Превърнете всеки имот в низ** от вида:  
      `"Локация: <location>, Месечен наем: <calculateMonthlyRent()>"`.  
      Запазете тези низове в `List<String>` и ги изведете.  
   * **Сметнете и изведете**:  
     * Среден месечен наем  
     * Минимален месечен наем  
     * Максимален месечен наем  
     * Сума от всички месечни наеми  
     * Брой имоти  
   * **Проверете дали** има имот с месечен наем над 1500 лв.  
   * **Проверете дали** всички имоти имат месечен наем над 300 лв.  
   * **Проверете дали** няма имот с месечен наем под 200 лв.  
   * Изведете резултатите (булеви стойности или съответни съобщения).  
       
   * **Изведете вторите 3 най-евтини имота** (т.е. 4ти, 5ти и 6ти по цена) ако съществуват, за да демонстрирате, че можете да вземете определен „прозорец“ от резултати.

     *(Ако има 5 елемента изведете само 4 и 5\)*  
     

Успех\!

